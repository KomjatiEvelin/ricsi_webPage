<div class="content d-flex flex-wrap p-3 mt-2 mb-2 mr-3 rounded justify-content-center" style="min-height:90%; width:100%; color:black; background-color:rgba(255, 255, 255, 0.5);">
    <div>
    <p>1997-ben születtem majd 3 évre rá egy baleset következtében deréktól lefelé lebénultam,
        azóta kerekesszékben élem mindennapjaimat.</p> 
    <p>A testmozgás mindig az életem szerves része
        volt. A Merjünk Sérülten Mozogni Egyesület (melynek elnöke nagymamám,
        Bartos Ilona) támogatásával saját monosí birtokába kerültem. Úgy 8 éve sajátítottam el a
        monosí és a handbike sportok alapjait. </p>
    <p>A 2020-as évben lehetőséget kaptam arra, hogy egy
        nagy álom kézzelfogható távolságba kerüljön. Fábián Attila a Magyar Síszövetség és a
        Magyar Paralimpiai Bizottság szakágvezetője és Klausmann Viktor, a Magyar Síakadémia
        elnöke segítségével lehetőségem nyílt arra, hogy a magyar mezőnyben klasszifikáljanak és
        ezzel a 2026-os téli Paralimpián való részvétel lehetővé válhasson. </p>
    <p>Napi szinten fejlesztés
        alatt van a fizikai erőnlétem és állóképességem. ebben edzőm, Szabó Mariann nyújt rengeteg
        segítséget. Emellett havonta 5-7 napot külföldi edzőtáborokban veszek részt, ahol a havas
        edzések napjainak számát igyekszünk gyarapítani és tapasztalatot gyűjteni.</p>
    </div>
    
</div>